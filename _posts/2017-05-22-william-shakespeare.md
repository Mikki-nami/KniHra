## William Shakespeare

![alt text](https://cs.wikipedia.org/wiki/William_Shakespeare#/media/File:Hw-shakespeare.png)

*Pokřtěn 26. dubna 1564, Stratford nad Avonem  – zemřel 23. dubna 1616, Stratford nad Avonem*

Byl to anglický básník, dramatik a herec, který je široce považován za největšího anglicky píšícího spisovatele a celosvětově nejpřednějšího dramatika. Je často nazýván anglickým národním básníkem a „bardem z Avonu“. Dochovalo se jemu připsaných přibližně 38 her (včetně těch, na kterých asi s někým spolupracoval), 154 sonetů, dvě dlouhé epické básně a několik dalších básní, z nichž některé jsou nejistého autorství. Jeho hry byly přeloženy do všech hlavních živých jazyků a jsou uváděny častěji než hry jakéhokoli jiného dramatika.

Shakespeare se narodil a vyrůstal ve Stratfordu nad Avonou, v anglickém hrabství Warwickshire. Ve věku 18 let se oženil s Anne Hathawayovou, se kterou měl tři děti: dceru Susannu a dvojčata syna Hamneta a dceru Judith. Někdy mezi lety 1585 a 1592 začal v Londýně úspěšnou kariéru jako herec, spisovatel a částečný vlastník herecké společnosti s názvem *Služebníci lorda komořího (Lord Chamberlain's Men)*, později známé jako *Královská společnost (King's Men)*. Zdá se, že kolem roku 1613 ve věku 49 let odešel na odpočinek do Stratfordu, kde zemřel o tři roky později. Dochovalo se jen velmi málo záznamů ze Shakespearova soukromého života, což podnítilo značné spekulace o takových věcech, jako jsou jeho fyzický vzhled, sexuální zaměření a náboženské přesvědčení, a také zda práce, které jsou jemu přisuzovány, nebyly ve skutečnosti napsány někým jiným.

Shakespeare vytvořil většinu ze svých známých prací mezi lety 1589 a 1613. Některé jeho rané hry byly komedie. V dalším období vytvořil Shakespeare mnoho her na historické náměty, hlavně z anglických dějin. Později, asi do roku 1608, pak psal své slavné tragédie. V poslední fázi vytvářel pravděpodobně ve spolupráci s jinými autory tragikomedie, známé též jako romance.

_Díla:_      
1. historické hry   

* Král Jan (1596–1597, King John)
* Richard II. (1595–1596)
* Jindřich IV. (1. část) (1597–1598, Henry IV, Part 1)
* Jindřich IV. (2. část) (1597–1598, Henry IV, Part 2)
* Jindřich V. (1598–1599, Henry V)
* Jindřich VI. (1. část) (1591–1592, Henry VI, Part 1)
* Jindřich VI. (2. část) ((1590–1591, Henry VI, Part 2)
* Jindřich VI. (3. část) (1590–1591, Henry VI, Part 3)
* Richard III. (1592–1593)
* Jindřich VIII. (1612–1613, Henry VIII), společně s Johnem Fletcherem

2. komedie
* Komedie omylů (1593, The Comedy of Errors)
* Zkrocení zlé ženy (1594, The Taming of the Shrew)
* Dva šlechtici z Verony (1595, The Two Gentlemen of Verona)
* Marná lásky snaha (1595, Love's Labor's Lost)
* Sen noci svatojánské (1596, A Midsummer-night's Dream)
* Kupec benátský (1597, The Merchant of Venice)
* Mnoho povyku pro nic (1599, Much Ado About Nothing)
* Veselé paničky windsorské (1601, The Merry Wives of Windsor)
* Jak se vám líbí (1601, As You Like It)
* Večer tříkrálový (1602, Twelfth Night)
* Dobrý konec vše napraví (1603, All's Well That Ends Well)
* Něco za něco (1606, Measure for Measure)

3. tragédie
* Titus Andronicus (1594)
* Romeo a Julie (1595, Romeo and Juliet)
* Julius Caesar (1599)
* Hamlet (1604)
* Othello (1604)
* Macbeth (1606)
* Král Lear (1606, King Lear)
* Antonius a Kleopatra (1607, Antonius and Cleopatra)
* Coriolanus (1608)
* Timon Athénský (1608, Timon of Athens)
* Troilus a Kressida (1608, Troilus and Cressida)

4. pohádkové hry
* Cymbelín (1609, Cymbeline)
* Zimní pohádka (1611, The Winter's Tale)
* Perikles (1609, Pericles)
* Bouře (1612, The Tempest)
* Dva vznešení příbuzní (1613, The Two Noble Kinsmen), společně s Johnem Fletcherem
* Cardenio (provedena 1613), společně s Johnem Fletcherem, hra se nedochovala

5. básně
* Venuše a Adonis (1593, Venus and Adonis)
* Znásilnění Lukrecie (1594, The Rape of Lucrece)
* Vášnivý poutník (1599, The Passionate Pilgrim)
* Fénix a hrdlička (1601, The Phoenix and the Turtle)
* Sonety (vydány 1609, v originále Shake-Speares Sonnets)
* Nářek milenčin (1609, A Lover's Complaint)

 

 Zdroje:    
 - [The British Library](https://www.bl.uk/people/william-shakespeare)
 - [Stará dobrá wikina](https://cs.wikipedia.org/wiki/William_Shakespeare)
